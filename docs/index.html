<!DOCTYPE html>
<html lang="cs">
<head>
    <meta charset="UTF-8">
    <title>Svatba Anna Eisenreichová a Rudolf Rosa</title>
    <link href='https://fonts.googleapis.com/css?family=Nunito' rel='stylesheet'>
    <style>
       html, body, h1 {
            margin: 0;
            /*color: rgb(247, 90, 85);*/
            color: black;
            font-family: Nunito, sans-serif;
       }
       a {color: black !important; }
       body {
            background-image: url("pozadi.jpg");
            max-width: 1000px;
            padding: 1em 1em 1em 1em;
            margin: 0px auto;
            font-size: 150%;
       }
       body, h1, h2 {
            text-align: center;
       }
       p, li {
            text-align: justify;
       }

       menu {
            margin-block-start: 1px;
       }
       menu li menu li {
            list-style-type: circle;
       }

       img {
          max-width: 80%
       }
       h1 img {
          width: 100%;
          /*max-height:80vh;*/
       }
       .icon_gallery {
           width: 98px;
           height: 78px;
           position: relative;
           top: -20px;
           left: -118px;
           background-color: white;
       }
       .icon_fullsize {
           width: 60px;
           height: 60px;
           position: relative;
           top: -20px;
           left: -80px;
           background-color: white;
       }
       table {
           /*border-collapse: collapse;*/
           border-spacing: 1ex;
       }
       th {
           /*font-variant: small-caps;*/
           text-transform: uppercase;
           font-size: 0.8em;
       }
       td {
           /*border: 1px solid black;*/
           background-color: rgba(255, 255, 255, 0.3);
       }
       th, td {
           padding: 2px 1ex 2px 1ex;
       }
       thead th {
           background-color: rgba(242, 194, 142, 1);
       }
       tbody th {
           background-color: rgba(247, 90, 85, 1);
           color: white;
       }
     </style>
</head>
<body>

    <h1><img src="oznameni.png" alt="Rudolf Rosa a Anna Eisenreichová, 29. února 2024, Břevnovský klášter, Tereziánský sál"></h1>

        <h2>Svatební týden Aničky a Rudolfa Rosových</h2>
        <p>Ve čtvrtek 29.2.2024 jsme spolu po pětiletém vztahu vstoupili do
        manželství. Níže najdete vzpomínky a fotografie z našeho svatebního
        týdne, během kterého jsme náš svazek oslavili s našimi přáteli a
        rodinami.</p>
        
        <p>Přišlo nám, že když se člověk snaží všechny svatební aktivity
        nacpat do jednoho dne, tak je to zbytečně hektické a všichni jsou z
        toho unavení. Navíc ne každého baví či zajímají všechny svatební
        aktivity. Proto jsme se rozhodli svatební aktivity rozložit do celého
        týdne, tak aby bylo na všechno dost času, tempo všech akcí bylo
        poklidné, a každý si mohl sám vybrat, čeho se chce zúčastnit a čeho
        ne.</p>

        <p>Z našeho pohledu se tohle skvěle povedlo, užili jsme si krásný
        obřad, divokou párty, společné tančení, skvělý koncert, poklidné společné hraní a
        zpívání, hraní her, luštění šifer, procházkou Prahou i
        zoologickou zahradou... A u toho jsme se nestrhli, obvykle jsme
        nevstávali před polednem, a měli jsme dost času se setkat a popovídat si
        s našimi blízkými.</p>

        <p>Svatbu jsme si udělali hodně podle svého. Některé svatební tradice
        nám přišly dobré, a tak na svatbě byly: například klasický obřad,
        házení rýže, první manželský tanec, rozplétání svatební kytice,
        novomanželský kvíz, svatební bingo... byť i tak jsme si leccos udělali
        trochu po svém. A některé věci jsme
        zjistili, že nepotřebujeme, a tak jsme je prostě škrtli; například
        jsme vůbec neměli svatební dort, protože máme ohledně dortů dost jiné
        preference, a nevymysleli jsme takový, u kterého by nám oběma přišlo,
        že je opravdu náš. (Všimli jste si, že nebyl dort?) A k tomu jsme přidali spoustu věcí, které na
        svatbách běžně nebývají, ale jsou hodně naše (jako třeba hraní
        deskových her). Naši svatebčané tak měli příležitost nás blíže poznat,
        seznámit se s tím, co máme rádi a co je nám blízké, prožít si leccos s
        námi a snad i trochu poznat svět tak jako ho společně vnímáme našima očima (a dalšími
        smysly).</p>

        <p>Asi největším naším společným zájmem je hudba, a to zejména
        folková, proto naše svatba byla plná hudby. Hudba je samozřejmě
        nejlepší naživo, navíc máme spoustu kamarádů hudebníků, takže na naší
        svatbě byla živá hudba na obřadu, na párty, samozřejmě na svatebním
        koncertě, a ještě jsme si po párty i po koncertě s kamarády dál hráli
        a zpívali do noci či do rána.</p>

        <p>Taky rádi chodíme na šifrovačky luštit šifry, rádi chodíme
        do zoo, rádi hrajeme deskové hry, rádi se procházíme Prahou, a rádi
        pijeme dobrou kávu, a tak i tohle všechno jste s námi na naší svatbě
        mohli zažít.</p>

        <p>Níže je pár vzpomínek na jednotlivé součásti našeho svatebního
        týdne, postupně přibývají i fotky a videa.</p>

        <p>Svatbu jsme si hodně moc užili, bylo to hrozně fajn! Všem můžeme
        vřele doporučit se příliš nevázat konvencemi a tradicemi a názory
        jiných lidí a udělat si svatbu po svém, stojí to za to. Navíc přestože
        jsme všechno dělali primárně podle toho jak jsme chtěli my a ne jak
        chtěli jiní lidé, tak se nám zdá (a něco jsme v tom smyslu i
        zaslechli), že i naši svatebčané si naši svatbu užili a přišlo jim
        fajn jak jsme to udělali. </p>

        <p>Moc děkujeme všem, kteří s námi sdíleli tuto oslavu našeho vztahu,
        jsme rádi, že jste se zapojili, a vážíme si toho, že jste nám dali to
        nejcennější, co můžeme jeden druhému dát: svůj čas.</p>

        <p>A protože datum naší svatby se opakuje jen jednou za čtyři roky
        (namísto výročí svatby tedy budeme mít jakési výčtyřletí či
        kvadrienále), máme v plánu to pokaždé o to víc oslavit. Takže už si
        rezervujte v diářích pár dnů kolem 29.2.2028, nejspíš zase něco bude
        ;-)</p>

        <h2 id="podrobnosti">Co tu najdeš</h2>

            <menu>
                <li>Čtvrtek 29.2.
                    <menu>
                        <li><a href="#tramvaj">Cesta svatební tramvají</a></li>
                        <li><a href="#orad">Obřad v Břevnovském klášteře</a></li>
                        <li><a href="#obed">Obědovečeře s rodinou</a></li>
                        <li><a href="#hotel">Ubytování na hotelu</a></li>
                    </menu>
                </li>
                <li>Pátek 1.3.
                    <menu>
                        <li><a href="#hastal">Focení u Haštala</a></li>
                        <li><a href="#party">Párty ve Vinohradském pivovaru</a></li>
                    </menu>
                </li>
                <li>Sobota 2.3.
                    <menu>
                        <li><a href="#sendvic">Šifrovačka Sendvič</a></li>
                    </menu>
                </li>
                <li>Neděle 3.3.
                    <menu>
                        <li><a href="#zoo">Výlet do zoo</a></li>
                    </menu>
                </li>
                <li>Pondělí 4.3.
                    <menu>
                        <li>Odpočívali jsme a nedělali jsme nic</li>
                    </menu>
                </li>
                <li>Úterý 5.3.
                    <menu>
                        <li><a href="#deskovky">Hraní deskových her</a></li>
                    </menu>
                </li>
                <li>Středa 6.3.
                    <menu>
                        <li><a href="#prochazka">Procházka Prahou s kafem</a></li>
                    </menu>
                </li>
                <li>Čtvrtek 7.3.
                    <menu>
                        <li>Pauza (ale byli jsme večer na Notování)</li>
                    </menu>
                </li>
                <li>Pátek 8.3.
                    <menu>
                        <li><a href="#koncert">Koncert</a></li>
                        <li><a href="#zpivana">Zpívaná</a> (aka jam session)</li>
                    </menu>
                </li>
             <li><a href="#album">Sdílené fotoalbum</a></li>
             <li><a href="#dotaznik">Svatební dotazník</a></li>
             <li><a href="#dary">Svatební dary</a></li>
             <li><a href="#udrzitelnost">Udržitelnost</a></li>
             <li><a href="#ztraty">Ztráty a nálezy</a></li>
             <li><a href="#kontakt">Kontakty</a></li>
        </menu>


        <p>Svatebčané od nás dostávali tento diagram, kterým jim pomáhal si
        vybrat, kterých akcí se zúčastní:</p>
        <a href="diagram.png" title="Svatební diagram"><img src="diagram.png"><img src="icon_fullsize.png" class="icon_fullsize"></a>




        <h2>Čtvrtek 29.2.</h2>

        <h3 id="tramvaj">Svatební tramvaj</h3>

        <p>Na obřad jsme společně se svědky a fotografkou jeli soukromou svatební
        tramvají. Pronajali jsme si unikátní tramvaj
        <a href="https://t3coupe.cz/">T3 Coupé</a>, která nás dovezla z
        Libeňského zámku až k Břevnovskému klášteru.
        </p>

        <p>Bylo to parádní, můžeme vřele doporučit, pokud najdete vhodnou
        příležitost! Tramvaj se objednává skrze
        <a href="https://www.dpp.cz/zabava-a-zazitky/historie-dpp/pronajem-historickych-tramvaji"
            >formulář na webu pražského dopravního podniku</a>.
        Navíc pokud si jako my objednáte T3 Coupé,
        tak si můžete v tramvaji připojit mobil přes Bluetooth na vestavěný
        sound systém, takže doporučujeme si předem připravit playlist a užít
        si párty v tramvaji ve vašem stylu :-) V létě je tahle tramvaj
        částečně otevřená, v zimě naopak vytápěná. A můžete si do tramvaje
        objednat i občerstvení, dokonce tam mají i výčep! (Ale tohle jsme
        nevyužili.)</p>

        <p>Trasu jsme si zvolili tak, aby jela jednak místy, která jsou pro
        nás něčím významná, a jednak místy, kde je hezký výhled :-) Takže jsme
        vyjeli od aktuálního bydliště, jeli jsme přes Kobylisy kolem místa kde jsme bydleli
        dříve, přes Trojský most s výhledem na Matfyz, přes Štefánikův most s
        výhledem na hrad, přes Václavské náměstí, přes Albertov což už je zase
        blízko toho kde jsme bydleli ještě předtím v Podolí, po novoměstském nábřeží s
        výhledy na hrad a řeku, kolem Filosofické fakulty na náměstí Jana
        Palacha kde studovala Anička, přes Mánesův most s výhledem na Karlův
        most a centrum, z Klárova nahoru kde je z tramvaje náš nejoblíbenější
        výhled na Prahu (tramvaj nám tady dokonce přibrzdila abychom si to
        ještě víc užili), kolem Aniččina oblíbeného Letohrádku královny Anny,
        krásnou tratí kolem hradu, přes Pohořelec kde Anička chodila na gympl,
        kolem klubu Kaštan kam chodíme na koncerty, a pak už jsme vystoupili u
        Břevnovského kláštera. Za námi zrovna nic nejelo, tak jsme se ještě
        vyfotili s tramvají v zastávce, a šli jsme ke klášteru (kde jsme byli
        brzo, tak jsme se s fotografkou chvíli fotili u rybníka už před obřadem).</p>

        <p>
        Fotky z cesty svatební tramvají od <a href="https://foto-lenka-zivna.cz/">Lenky Živné</a>:
        </p>
        <a href="https://photos.app.goo.gl/qMTpqooUuB7fjLcYA" title="Fotky ze svatební tramvaje">
            <img src="foto_tram.jpeg"><img src="icon_gallery.png" class="icon_gallery">
        </a>



        <h3 id="obrad">Obřad</h3>
        
        <p>Civilní obřad se uskutečnil <b>ve čtvrtek 29. února 2024 ve 14:00</b> v Tereziánském
        sále Břevnovského kláštera.</p>

        <p>Na obřadu nám na keltskou harfu a violoncello 
        zahráli naši kamarádi Ivana Pokorná a Pavel Barnáš,
        kteří společně vystupují pod názvem
        <a href="https://www.barkamusic.cz/">Bárka</a>.
        Na nástup ženicha zazněla
        <a href="https://www.youtube.com/watch?v=Ai7EuoHbKqk">znělka seriálu Cirkus Humberto</a>,
        nevěstě zahráli
        <a href="https://www.youtube.com/watch?v=SpqpBFy4nzA">Memory</a>,
        a pak během gratulací hráli další skladby ze svého repertoáru.
        </p>

        <p>Po gratulacích jsme udělali špalír v atriu prelatury, kterým
        novomanželé prošli a svatebčané na ně házeli rýži.</p>

        <p>
        Fotky z obřadu od <a href="https://foto-lenka-zivna.cz/">Lenky Živné</a> (zatím jen pár, bude jich víc):
        </p>
        <a href="https://photos.app.goo.gl/GcXx6eTKohMtuuFr6" title="Fotky z obřadu">
            <img src="foto_obrad.jpeg"><img src="icon_gallery.png" class="icon_gallery">
        </a>

        <p><a href="https://www.facebook.com/ivana.pokorna.794/posts/pfbid0eacCsywG2FBqJDFruV6xr3YoC2FSgXj2H6hMCF1xBxBYzkDLW8TWWVdVy7CsxKLel">A pár fotek od Bárky</a></p>


        <h3 id="obed">Obědovečeře s rodinou</h3>
        
        <p>Po obřadě se novomanželé s nejužší rodinou (rodiče a sourozenci s
        partnery a dětmi, svědci) přesunuli na společnou obědovečeři do
        Klášterního šenku, ostatní svatebčané měli pro ten den volno;
        Aniččini spolužáci z gymplu ho využili pro uspořádání třídního srazu v
        sousední hospodě.</p>


        <h3 id="hotel">Svatební hotel</h3>
        
        <p>Večer jsme se ubytovali v <a
            href="https://www.hotelhastalprague.com/">hotelu Haštal</a> na
        našem oblíbeném Haštalském náměstí, kde jsme bydleli až do neděle.
        Měli jsme pronajatý pokoj 22 s balkonkem, a krásně se tam o nás
        starali, dokonce jsme po příchodu měli na pokoji vysypanou cestičku z okvětních
        plátků růží až k novomanželskému loži.
        </p>

        <img src="foto_hotel.jpeg">





        <h2>Pátek 1.3.</h2>
<h3 id="hastal">Focení u Haštala</h3>
        

        <p>V pátek v brzkém odpoledni jsme se sešli s fotografkou na
        Haštalském náměstí, kde jsme od čtvrtka do neděli bydleli v
        <a href="https://www.hastal.com/cs">hotelu Haštal</a>.
        Haštalské náměstí je magicky klidné a tiché místo přímo v
        centru Prahy, proto ho máme tak rádi (a navíc jsou poblíž dobré
        kavárny). V hotelu a jeho okolí pak vznikla spousta fotek, které
        najdete níže. 
        </p>

        <p>
        Fotky z okolí Haštala od <a href="https://foto-lenka-zivna.cz/">Lenky Živné</a> (celkem asi 150 fotek):
        </p>
        <a href="https://photos.app.goo.gl/AKX9rJrTthAyJLaX9" title="Fotky z okolí Haštala">
            <img src="foto_hastal.jpeg"><img src="icon_gallery.png" class="icon_gallery">
        </a>

<h3 id="party">Párty</h3>

<p>Párty se konala v pátek 1. března 2024 ve spodním patře a sále
<a href="https://www.vinohradskypivovar.cz/cs/korunni/">Vinohradského
    pivovaru</a> na Praze 10 (Korunní 2506) od 16:00 do 3:00.</p>

<p>Večer moderovaly a organizovaly naše dobré duše Veronika Žáčiková a Izabela
Petříková. S organizací jim pomáhala Anička Šusová. </p>

<p>Přibližný program: </p>

<ul>
<li>16:00-19:00 hraje k tanci a poslechu kapela Nine o’clock</li>
<li>17:00 uvítání a první manželský tanec</li>
<li>18:00 vyplétání svatební kytice</li>
<li>19:00 <a href="https://docs.google.com/document/d/1QctjSpIvOagIMrywFUHoWb56NOdJ8tk434msu25iTdE/edit?usp=sharing">svatební bingo</a></li>
<li>19:30-21:30 hraje brněnská kapela <a href="https://www.vehiba.cz/">VeHiBa</a></li>
<li>20:30 svatební kvíz pro novomanžele</li>
<li>21:30-3:00 zpívaná a volná zábava</li>
</ul>

<p>Zlatým hřebem programu byla jedna z našich oblíbených kapel, fascinující
energická brněnská VeHiBa, kterou jsme objevili v červnu 2022 na soutěžním festivalu
Porta (kde zcela uchvátili publikum i porotu a s přehledem vyhráli obě hlavní
kategorie). Mimochodem, VeHiBa teď vybírá na Doniu příspěvky na album, takže pokud je chcete
podpořit a třeba si album předplatit nebo dokonce si objednat VeHiBu na
soukromý koncert, tak neváhejte a
<a href="https://www.donio.cz/vehiba-album-konecne">Podpořte vznik debutového alba kapely VeHiBa</a>.
Sbírka běží jen do 10. dubna!
</p>

<p>Hlavní program byl na sále, v přilehlých prostorách byl raut. (Nugátových
minikoblížků jsme prý objednali žalostně málo, svědkyně z pana provozního
postupně vylákala i celou jejich zásobu, kterou měl přichystanou na další den,
ale pak už opravdu definitivně došly.) A protože
jsme měli domluvenou minimální částku na konzumaci, které jsme se v průběhu
večera neblížili dost rychle (=málo jste pili), tak jsme s pozdním večerem
rozvolnili pravidla a v ceně pak bylo všechno včetně tvrdého alkoholu (načež
jsme úspěšně vypili zásoby několika jeho druhů).</p>

<p>Po skončení hlavního programu jsme pokračovali na sále zpíváním, které
vedla kapela <a href="https://www.isara.cz/">Isara</a>, střídaly se kapelní
písně i všelijaké folkové evergreeny, a jsme rádi, že se zpěvem i hrou na
hudební nástroje zapojili i další z vás.
</p>

<p>
Celou dobu na sále visely šňůry na zavěšení svatebních přání a drobných
darů. Moc děkujeme, přáních se nám sešlo přes 30 a mnoho z nich je fakt
krásných, máme je teď zavěšená na šňůře v kuchyni a často se s nimi těšíme :-)
</p>

<p>
K dispozici byl také instax a svatební fotoalbum, děkujeme všem, kteří nám do
alba přispěli fotkou a vzkazem! Album se zaplnilo asi jen z poloviny (prý
někteří ostýchavější svatebčané neobjevili, že jsme samozřejmě měli i náhradní
náplně; instax je na 10 fotek, ale my jsme prozíravě koupili rovnou 12
balení!), tak jsme instax brali i na další svatební aktivity a album je teď
prakticky plné :-) Stavte se na návštěvu, rádi vám ho ukážeme.
</p>

<p>
Po skončení párty se ještě chvíli pokračovalo v dalším podniku, jehož jméno a
poloha jsou zahaleny tajemstvím, stejně jako některé detaily naší následné cesty
na hotel :-) Teda Anička si prý všechno pamatuje, ale Rudolf nemá jak ověřit,
jestli si to jen nevymýšlí. Ten otevřený účet se holt poved, zvlášť když tam
měli na výběr takové skvosty jako Peat Monster (pro Rudolfa a jeho parťáky) nebo zelenou
značky Bartida (pro Aničku a její gang).
</p>

<p>
Fotky z párty od Kačky Šelemberkové:
</p>
<a href="https://photos.app.goo.gl/Pt5HM6jry7c31hzo6" title="Fotky z párty od Kačky Šelemberkové">
    <img src="foto_party.jpeg"><img src="icon_gallery.png" class="icon_gallery">
</a>



<h2>Sobota 2.3.</h2>

<h3 id="sendvic">Šifrovačka Sendvič</h3>
<p>Shodou okolností se 2.3. od 15:00 do 20:00 hodin konala online šifrovačka Sendvič,
které se obvykle účastníme s naším týmem “Divize nulou” (šifrovačku jsme nijak
neorganizovali, prostě se zrovna náhodou konala).
</p>

<p>
Tentokrát jsme dali s pomocí svatebčanů dohromady dva týmy, Divize nevěstou a
Divize ženichem. Bylo to napínavé a velmi těsné, v poločase vedl na čas tým Divize
nevěstou, ale ženichův tým
nakonec vyluštil o jednu šifru víc a umístil se na 54. celkovém místě, s
nevěstiným týmem v těsném závěsu na 62. místě (z celkových 416 soutěžících
týmů).
</p>

<p>Zadání i řešení šifer a další informace o hře najdete přímo na <a href="https://www.hrasendvic.cz/">Webu šifrovačky Sendvič</a>.</p>

<p>Tým Divize ženichem:</p>

<img src="foto_sendvic.jpeg">


<h2>Neděle 3.3.</h2>
<h3 id="zoo">ZOO</h3>

<p>Rádi, ale dost málo, chodíme do ZOO. Tak jsme si řekli, že to třeba někdo
má stejně 
a vyrazili společně do pražské zoo :-)
Snažili jsme se, aby nebyl nikdo smutnej a každej viděl to svoje oblíbené
zvířátko, takže jsme se porůznu dělili a zase scházeli.
Anička viděla dost papoušků a dalších ptáků, Rudolf dost australských zvířat,
dokonce jsme viděli aktivního ďábla, vombata i luskouna, takže úplně parádní!
</p>

<p>Sraz byl ve 13:00 u vstupu, kde se nás sešlo
jen pár, protože někteří už vyrazili za zvěří dříve a byli už uvnitř, zatímco jiní
dorazili později a připojili se až v průběhu odpoledne.
Další sraz pak byl v 15:30 u
luskounů na krmení, což byl vpravdě geniální nápad, protože to je dost malý prostor
a hlavně je tam prakticky úplná tma. Takže teprve když jsme po krmení vylezli z pavilonu, tak jsme
konečně zjistili, kdo všechno na tento sraz dorazil :-)
</p>

<p>V 17 hodin zoo zavírala a vyrazili jsme domů. </p>

<h2>Pondělí 4.3.</h2>
<p>Odpočívali jsme a nedělali jsme nic :-)</p>

<h2>Úterý 5.3.</h2>
<h3 id="deskovky">Deskovky</h3>
<p>Hodně rádi hrajeme deskové hry, takže jsme si udělali takové malé společně
deskohraní. (Mimochodem, <a href="https://deskohrani.cz/">Deskohraní</a> je
parádní festival deskových her, kde si můžete každý rok po dobu jednoho týdne v půlce října
zahrát desítky či stovky nových i starších her.
Vřele doporučujeme, obvykle nás tam taky potkáte.)


<p>Sešli jsme se ve <a href="http://www.standard-cafe.cz">Standard Cafe</a> (Karoliny Světlé 321/23, Praha 1),
kde jsme měli rezervaci v podzemí na jméno
Nováková.
Standáč je Aniččina domovská kavárna z dob studií, a rezervace na jméno
Nováková je její tradiční opatření z dob, kdy ještě pro ni nebylo
moc praktické rezervovat cokoliv na její skutečné příjmení.
</p>

<p>Postupně přicházeli a odcházeli různí svatebčané a zahráli jsme si spoustu
fajn her :-) Nakonec nebyl zdaleka takový nával, takže jsme leckdy hráli
všichni společně, případně jsme se dělili na dvě skupinky. (A dokonce se k nám
vešla i schůzka jednoho studentského spolku FF UK.)</p>

<p>Anička čekající na další hráče:</p>
<img src="foto_deskovky.jpeg">


<h2>Středa 6.3.</h2>
<h3 id="prochazka">Procházka s kafem</h3>

<p>Ukázali jsme vám naše oblíbená místa v centru Prahy a občas jsme se někde
zastavili na kafe.</p>

<p>
Sešli jsme se ve 14:05 na Pohořelci před pomníkem Tychona Brahe a Johanna
Keplera.
Na Pohořelci jsme nestartovali jen tak náhodou. Jednak je to skvělý
výchozí bod pro objevování Prahy, jednak tam Anička chodila na gympl. Z
Pohořelce jsme šli přes Nový svět až na Malou Stranu, kde Ruda studoval a
pracoval. Přešli jsme most na Staré Město, kde zase studovala Anička.
Dál jsme šli až na naše oblíbené Haštalské náměstí, kde jsme po obřadě několik
nocí bydleli v hotelu.
Různými
průchody a úzkými uličkami jsme pak dobloudili až k Rotundě Nalezení svatého Kříže, a
přitom se fikaně vyhnuli Staroměstskému náměstí i největším davům turistům 🙂
Končili jsme v blízkosti tramvajové zastávky Národní divadlo.
</p>

<p>Na procházce jsme vám ukázali Prahu našima očima, navštívili jsme některá
naše oblíbená místa, a zastavili jsme se na kávu v některých našich oblíbených
kavárnách:</p>

<ul>
    <li><a href="http://kavarna.novysvet.net/">Kavárna Nový svět</a></li>
    <li><a href="https://www.facebook.com/cocovan.ka">Cocovan & Cocovanka</a></li>
    <li><a href="https://onesip.coffee/">Onesip Coffee</a> </li>
    <li><a href="https://www.sistersbistro.cz/">Sisters Dlouhá</a> (chlebíčky)</li>
    <li><a href="https://www.theminers.eu/cs/the-miners-old-town">The Miners</a> (tam jsme se nestavovali)</li>
</ul>

<p>Byla to jediná bublifuk-friendly akce, ale bublifuky nikdo nevzal, což je
škoda. Zato si
většina účastníků vzala vlastní hrnky na kafe, takže jsme byli relativně
eco-friendly, což je fajn.</p>

<p>Přibližná <a href="https://mapy.cz/s/nudojulone">mapa toho, kudy jsme šli</a></p>


<h2>Čtvrtek 7.3.</h2>
<p>Byla pauza od svatebních aktivit, ale byli jsme na
<a href="https://www.notovani.cz/">Notování</a>.
To je soutěž folkových kapel a písničkářů, která se koná každý první čtvrtek v
měsíci v Music City Clubu (kde jsme hned den poté měli svatební koncert) a na
které se Anička podílí. Pokud chcete slyšet zajímavé zejména začínající hudebníky,
přijďte se někdy mrknout! Během večera uslyšíte přibližně 6 písničkářů či kapel a
můžete hlasovat, co se vám líbilo nejvíc a kdo má postoupit do dalšího kola.
A pokud sami jste začínajícím hudebníkem a jste
schopni se identifikovat jako folk, tak se přihlašte!
</p>

<h2>Pátek 8.3.</h2>
<h3 id="koncert">Koncert</h3>

<p>Svatební koncert byl v
<a href="https://www.music-city.cz/music-city-club/">Music City Clubu</a>
ve 2. patře prodejny hudebních nástrojů Music City (Ocelářská 937).
Mimochodem, sál v Music City má s přehledem nejlepší zvuk ze všech míst, kam
běžně chodíme na koncerty (proto jsme ho také zvolili).
</p>

<p>Na svatebním koncertě zahrály některé naše oblíbené kapely a písničkáři:
<a href="https://www.chorosi.cz/">Choroši</a> (které můžete v Praze a okolí
slyšet poměrně často),
<a href="https://www.jeronym.com/">Jerry Lešner</a> (který naopak téměř
nevystupuje),
<a href="http://www.zambosi.cz/">Žamboši</a> (kteří z dalekých Beskyd také do
Prahy občas dojedou)
a
<a href="https://www.honzajicha.cz/">Honza Jícha</a> (který obvykle vystupuje
se Zuzkou Hasalovou, ale ta zrovna ten den bohužel nemohla). </p>

<p>Večer moderovali Anička s Rudou. Vybrali jsme si kapely, které jsou pro
nás důležité, a tak jste se spíš než oficiality dozvěděli, co nás s těmito hudebníky a
jejich písničkami pojí. Kromě toho, že to jsou všechno skvělí hudebníci, fakt
rádi je posloucháme a máme je moc rádi i jako lidi, tak i každý má v rámci
našeho společného vztahu nějaké důležité prvenství.
</p>

<p>
Chronologicky první byli
v našem vztahu Žamboši, protože když se Rudolf a Anička seznámili (v tu chvíli
teprve online a ještě jsme se ani neviděli), tak Anička psala Rudolfovi o tom,
že poslouchá hodně folk, Rudolf zkoumal její zeď na Facebooku, a tam právě
sdílela píseň Louvre od Žambochů, kterou si Rudolf hned zvědavě pustil.
Takže to byla ta úplně první folková píseň, kterou
Rudolf díky Aničce objevil (po ní následovaly samozřejmě ještě stovky dalších).
Takže Žamboši byli Rudolfovou bránou do světa současného folku.
Kromě toho taky Žamboši byli asi první kapelou, která nám poděkovala za naše
pozorné diváctví, když nám Honza Žamboch tušíme po vystoupení na festivalu Muzika v
roce 2019 poděkoval se slovy "viděl jsem vás poslouchat" :-)
</p>

<p>
Pak asi následoval Honza Jícha (jestli teda nebyl Jerry dřív). 
Koncert Honzy Jíchy byl první koncert, kam jsme spolu šli.
Ostatně jak se Anička chlubila, na Honzu Jíchu vzala snad všechny své partnery
(teda ne najednou, každého ve chvíli kdy s ním zrovna chodila), a všem se
líbil.
Tohle zrovna tehdy bylo v JammClubu Pod Kaštany (neplést s klubem Kaštan) a
taky jsme se tam tehdy potkali s Aničkou Šusovou.
Mimochodem, obě Aničky také hrajou v Honzově klipu k písničce Zákon smůly!
</p>

<p>
Pak asi Jerry. Důležitou součástí našeho vztahu a ostatně folku obecně jsou
<i>zpívané</i>, jinak také zvané třebas jam sessions, kdy se větší či menší
množství hudebníků i nehudebníků sejde a hraje se a zpívá se, někdy jen pár
hodin ale někdy taky až do rána. Spousta zpívaných následuje po koncertech a
festivalech (jak jste si mohli zakusit i na naší svatbě), ale dělají se i
zpívané samostatně. No a úplně první zpívaná, kam Anička Rudolfa vzala, byla
pravidelná zpívaná v čajovně, kterou už léta organizuje právě Jerry Lešner.
(Jinak také bratr jedné Rudolfovy kolegyně, takže s jeho rodinou se Rudolf
znal vlastně ještě dřív než s Aničkou. Ale to jsme zjistili až celkem nedávno.)
</p>

<p>
And last but not least, Choroši. To je první kapela, se kterou si Rudolf
potykal. Teda ono potykal... ve folku si typicky všichni tykaj rovnou, žejo. Ale pro
Rudolfa, neodkojeného na folkových koncertech, byli vždycky hudebníci na
pódium někým nedosažitelným a vzdáleným (podobně jako celebrity v televizi či
v novinách), někým koho tiše obdivujeme a tleskáme mu ale za kým nemůžeme jen
tak přijít a říct "Ahoj Dougu, hráli jste moc hezky." Akorát že vůbec, Anička
je naopak od mala vychovávaná v tom, že přesně tohle právě člověk udělat může
a dokonce by měl. A teda taky pomohlo, že Doug je stejně jako Rudolf
Matfyzákem, a to zas jo, Matfyzáci si normálně tykaj a bavěj se spolu. Takže
když Anička Rudolfa seznámila s Dougem, tak to šlo hned. Následně se Choroši
stali taky první kapelou, která tohle posouvá ještě dál, a zatímco i Rudolf už
se teď bez ostychu jde pozdravit a přivítat s leckterou kapelou, tak Choroši
patří mezi kapely, kterých i když si zrovna nevšimneme a nejdeme za nima, tak
se sami aktivně přijdou
pozdravit s námi, jako kdyby my bychom byli ta celebrita a oni naši
obdivovatelé (k čemuž ostatně Doug měl i povídání o tom, jak prvně na svém
koncertě spatřili tu slavnou folkovou divačku a posluchačku Aničku, kterou
nikdy neviděli a ona přesto znala jejich texty). Za tohle moc děkujeme, na to
si asi ještě dlouho nezvykneme, ale moc nás to těší!
</p>

<p>Pokud si chcete poslechnout, co nám hrálo za kapely, můžete kouknout na jejich
videozáznamy tady (tohle nejsou videa z koncertu, ale ty možná taky časem
budou):</p>

<ul>
<li><a href="https://www.youtube.com/watch?v=6DUWglufHYM">Žamboši a jejich Louvre </a>
<li><a href="https://www.youtube.com/watch?v=TrZ8OXx-LsU">Honza Jícha a Zákon smůly</a>
<li><a href="https://www.youtube.com/watch?v=G6Nrh5Q3QGw">Choroši a Velryba</a>
<li><a href="https://www.youtube.com/watch?v=GSVsQjWgUsE">Jerry Jeroným Lešner</a>
</ul>

<p>Moc děkujeme, že jste všichni zvládli poslouchat a byli jste u toho tiší
jako myšky. Atmosféra na koncertě byla krásná!</p>

<p>
Občerstvení bylo částečně samozajištěné, od pana kavárníka jsme měli výbornou
kulajdu, maminka nevěsty udělala hory chlebíčků a přinesla i další dobroty, a
spousta dalších hostů také něco napekli či jinak vytvořili a přinesli, moc děkujeme!
</p>

<p><a href="https://www.facebook.com/kapelachorosi/posts/pfbid0oeLyhdEKCDNZyLZUaRfpyRvdf75Gz8Pi6aNuS7PvGU2jU9PYiYZMxwgBwLiL91rDl?__tn__=*F">Pár fotek od kapely Choroši</a></p>

<h3 id="zpivana">Zpívaná</h3>

<p>Po koncertě se ještě dlouho hrálo a zpívalo, odcházeli jsme asi v půl sedmé ráno :-)
</p>


<img src="foto_zpivana.jpeg">


        <h2 id="album">Sdílené fotoalbum</h2>

        <p>Pokud s námi chceš sdílet nějaké svoje fotky z naší svatby, můžeš
        je přinahrát do sdíleného fotoalba zde:</p>
        <p><a href="https://photos.app.goo.gl/2yUcBy6N1KseyK2K7">Sdílené fotoalbum na Google Photos</a></p>
        <p>Níže postupně přidáváme samostatná alba s fotkami z jednotlivých akcí, ty si
        můžeš prohlížet a stahovat, a pokud se přihlásíš Google účtem tak i
        komentovat. Pokud si nepřeješ, aby některá z fotek byla zveřejněná,
        napiš nám, a my ji schováme.</p>


        <h2 id="dotaznik">Svatební dotazník</h2>

        <p>Před svatbou jsme po vás chtěli vyplnit svatební dotazník, hlavně
        abychom věděli, kolik lidí máme kde očekávat, ale ptali jsme se vás i
        na pár dalších důležitých otázek.</p>

        <p>Mrzí nás, že přestože mnoho z vás mělo zájem o cestu svatební
        tramvají, tohle nakonec z několika důvodů nevyšlo podle naší původní
        představy, a místo toho jsme jeli tramvají jen se svědky a
        fotografkou. Omlouváme se tedy, že jsme vás navnadili, a nakonec jste
        z toho nic neměli. Nicméně bylo to hodně fajn, takže pokud budete mít
        dobrou příležitost si objednat soukromou tramvaj, tak to můžeme vřele
        doporučit (a vyjde to o dost levnějc než si objednat soukromý vlak).</p>

        <p>Největší radost nám udělala hned první otázka: <em>Jsi
            pitomec?</em> Dotazník jsme dostali vyplněný 53x, z toho 14
        odpovídajících jsou pitomci (zejména ti, kteří vyplňovali dotazník a
        po termínu), 12 odpovídajících nejsou pitomci, a zbylá
        polovina z vás vyplnila spousty dalších zajímavých odpovědí, z nichž
        některé vybíráme (řazeno chronologicky):</p>

        <ul>
            <li>Jsem Tygřřík</li>
            <li>Jistě!</li>
            <li>Snažím se nebejt, ale někdy to nevyjde.</li>
            <li>V životě jsem si zanadávala už tolikrát, že slovo pitomec je asi málo :)</li>
            <li>Vy si to o mně nemyslíte.</li>
            <li>at posoudi zenich a nevesta...?</li>
            <li>celkem jo, ale Lucie je v pohodě</li>
            <li>Jak kdy. Ale často si připadám jako blbec.</li>
            <li>Rado se identifikuje jako fluidní pitomec. Peťa je spíš bezmozek.</li>
            <li>Ja bych momentalne rekla, ze jsem totalni debil</li>
            <li>pytomec</li>
            <li>Pytonec</li>
            <li>takovéto genderové označení ještě neznám</li>
            <li>Nána</li>
            <li>často</li>
            <li>Jen výjimečně</li>
            <li>Nemyslím si, ale podle zaměstnanců se prý tak chovám. </li>
            <li>Bohužel jsem se dlouho snažila vymyslet vtipnou odpověď, ale prostě nepřišla 🫣</li>
            <li>Vzhledem k tomu, že to vyplňuju den po deadlinu, tak možná jo? :D</li>
            <li>tvrdíte, že ne, tak jsem se rozhodla to akceptovat :)</li>
            <li>nerozumím dotazu</li>
        </ul>
        

        <h2 id="dary">Svatební dary</h2>

        <p>Jako hlavní dar jsme si přáli, abyste přišli a zúčastili se
        některých svatebních aktivit, takže moc děkujeme všem, kteří přišli!</p>

        <p>Fyzické dary jsme si nepřáli, ostatně ještě teď nacházíme ve sklepě
        fungl nové sady hrnečků, které jako svatební dar dostala možná dokonce
        babička, která už ani nežije a za celý život je ani nerozbalila. To
        jsme nechtěli, netěší nás zbytečné kupování a předávání předmětů, které
        si dáváme spíš ze zvyku či z povinnosti, nikoho z nás vlastně
        doopravdy netěší a zbytečně zatěžují náš svět. Spousta věcí, které
        každý rok dostáváme, by bylo lépe, kdyby vůbec nikdy nebyly nevznikly.
        Nemluvě o nesmyslnosti dárkového balení, které poslouží na několik
        sekund pro drobnou potěchu oka, načež se stane horou zbytečně
        vyprodukovaného odpadu. Děkujeme všem, kteří toto naše přání dodrželi,
        byla vás drtivá většina :-)
        </p>

        <p>
        Výjimku měly drobné dárky, které šlo zavěsit na šňůru nataženou na
        párty, pár takových se sešlo :-)
        Hlavně se tedy sešlo hodně svatebních přání, za která moc děkujeme,
        zdobí teď naši kuchyň.
        Další výjimkou je pak několik dárků
        speciálně pro nás s láskou a nápadem vlastnoručně vyrobených, které nás také
        potěšily :-)
        Za ty všechny také děkujeme.
        </p>

        <p>
        Přijímali jsme i finanční příspěvky, přičemž jsme vás motivovali, aby
        darovaná částka vyjadřovala něco, co nějak souvisí se vztahem, který s
        námi máte, a tím se z neosobních peněz stal osobní dar. Máme velkou
        radost, že mnozí jste se tohoto našeho návrhu drželi. Sešly se nám
        nejrůznější dary se všelijakými krásnými zdůvodněními, o některé z
        nichž se tu chceme podělit (byť některým zatím ještě ne plně rozumíme;
        ale kde aspoň tušíme, tak v závorce uvádíme vysvětlení). Dary jsou
        seřazené přibližně chronologicky. Dárce ani
        konkrétní částky typicky úmyslně neuvádíme (některé detaily
        neuvádíme či cenzurujeme ***, a taky píšeme <i>dárce</i>,
        ačkoliv často jde o dárkyni či více dárců).
        </p>

        <ul>
            <li>HI_{R+A} * sqrt(HI_R^2 + HI_A^2 + HI_M^2 + HI_{R+A+M}^2)
                <i>(nějak zkobinované naše individuální i společné herní
                    indexy, tj. kolikrát jsme společně či sami byli na šifrovačce)</i> </li>
            <li>1998
                <i>(rok narození Aničky, což je zároveň rok vzájemného prvního setkání)</i></li>
            <li>Počet unikátních písmenkových slov v našem společném článku.
                <i>(kolik různých slov se nachází ve vědeckém článku, na
                    kterém se Rudolf s dárcem spolu podíleli)</i></li>
            <li>Že neuhádnete, prečo 19? :)
                <i>(orientační číslo domu, kde jsme společně s dárcem bydleli)</i></li>
            <li>2 pro vas dva, 8 v nekonecnu, 69.. jen tak :)
                <i>(my si i tu 69 asi umíme nějak vyložit :-))</i></li>
            <li>1 perníčkové latté ve Starbucksu stojí cca ***, tak ať je aspoň na *** kafí + 29.02. je váš Den :-*
                <i>(Anička s dárcem mockrát šla na perníčkové latté do
                    Starbucksu)</i></li>
            <li>NPFL :-)
                <i>(kód předmětu, který dárce s Rudolfem učí)</i></li>
            <li>hodně štěstí ARR=oříšky,minuty,korálky
                <i>(myslíme si, že to možná jsou 3 oříšky pro Popelku, pár minut
                    (které si připíchnu jak kytku na kabát) a s korálky si
                    nevíme úplně rady... ale spíš jsme tupí a něco nám
                    zatím nedochází :-)))</i></li>
            <li>Ať vám na vaší společné cestě žehná Bůh v trojici jedinný!
                <i>(dárce s Rudolfem společně pracují na projektu spojujícím
                    umělou inteligenci a víru, číslo asi vychází ze svaté
                    trojice a z počtu členů projektu, nebo tak nějak)</i></li>
            <li>skore z tveho NPFL*** + rok
                <i>(body z předmětu, na který k dárci Rudolf kdysi chodil +
                    rok kdy tam chodil)</i></li>
            <li>třikrát počet dní, co Ruda spolupracuje s ***
                <i>(tři dárci ze spolku, se kterým Rudolf spolupracuje)</i></li>
            <li>Počet hodin, které jsem strávila plánováním vaší svatby: *** v
                lednu, *** v kavárně, *** na callu a *** u vás.
                <i>(moc děkujeme)</i></li>
            <li>(29+11+1987-(3+12+1962))
                <i>(rozdíl číslených součtů dat narození Rudolfa a dárce)</i></li>
            <li>19
                <i>(hm, tohle se blbě cenzuruje, ale jde o nějaký věk a dobře
                    víme jak souvisí s Rudolfem a dárcem)</i></li>
            <li>
                <i>(mix českých korun, eur, britských i skotských liber,
                    srbských dinárů a bosenskohercegovinských konvertibilních
                    marek, se vzakem který teď nemůžem najít, ale bylo to něco
                    o tom, abychom si při cestování všude na světě nějak
                    poradili nebo něco v tom smyslu; pěkné, děkujeme)</i></li>
            <li>datum vydání písničky this Is the life
                <i>(Rudolf to sice neumí zazpívat ani zahrát tak hezky jako dárce,
                    ale slova téhle písně umí a stihne je v tempu vystřelit,
                    jak jsme společně zjistili)</i></li>
            <li>Novy rok, ktery jsme spolecne privitali
                <i>(slavili jsme spolu Silvestra)</i></li>
            <li>momentálně se pohybujeme na prvním stupni ZŠ, takže nás je s váma 3+2=5
                <i>(jo, my jsme teď dva a oni jsou tři, takže spolu je nás pět)</i></li>
            <li>1000 mil + 1 směr + 1 cíl = šťastnou svatební cestu
                <i>(Těch tisíc mil, těch tisíc mil, má jeden směr a jeden
                    cíl...)</i></li>
            <li>Submission number of our first paper ;)
                <i>(identifikační číslo, které měl první odborný článek, na
                    kterém jsme se spolu podíleli)</i></li>
            <li>
                <i>(řada podivných částek a názvů železničních stanic; z
                    částek jsme si zatím převodem čísel na písmena přečetli,
                    že to je šifra, dál to zatím nemáme vyluštěné, ale jistě
                    to časem rozlouskeneme)</i></li>
            <li>romantická večeře při svíčkách otevírá pokladnici
                <i>(dostali jsme trezor a svíčku, tak svíčku postupně po
                    večerech pálíme a pozorujeme a doufáme, že se časem nějak
                    vyjeví kód k trezoru)</i></li>
            <li>Alf Layla wa-Layla ... a mějte se pohádkově :)
                <i>(Tisíc a jedna noc)</i></li>
            <li>1000 splněných přání, 100 kamarádů s otevřeným srdcem, 10 přání která se teprve splní, 1 pravou osobu po svém boku
                <i>(krásné)</i></li>
            <li>Kolik +1 jsem měla na svatbě. Kolik lidí měla Anička na zkoušce šatů. Kolika svatebními tramvajemi jsme jeli. Kolik nás přespalo.
                <i>(počet různých doprovodů na svatebních aktivitách (je to
                    víc než 1), počet doprovodů když si Anička byla zkoušet
                    svatební šaty, jeli jsme jednou svatební tramvají, a po
                    svatební párty u nás v bytě přespalo několik lidí :-))</i></li>
        </ul>


        <p>Za všechny dary moc děkujeme!
        Hodně nás potěšilo, že tolik z vás nám dalo částku, která skutečně
        vyjadřuje něco, co máme společného!
        </p>

        <p>Nicméně jak zpívá Honza Žamboch: jediný, co si můžeme dát, je čas.
        Takže nejvíc děkujeme za váš čas, za kus vašeho života, který jste nám
        věnovali a strávili ho s námi.</p>

        <p>Děkujeme také všem, kteří se s námi podíleli na organizaci svatby či
        realizaci svatebního programu a všelijak nám pomáhali, či nám i třeba zadarmo
        poskytli své služby.
        </p>

        <p>Nechceme tu úplně psát o penězích, ale zároveň ani
        nemáme úplně potřebu dělat kolem peněz nějaké velké tajnosti, takže pokud by
        někoho z vás třeba zajímalo, kolik to celé stálo, tak nám klidně
        napište, rádi se podělíme i o tyto informace a zkušenosti.</p>

        <h2 id="udrzitelnost">Udržitelnost</h2>
        <p>Udržitelnost je pro nás důležitým tématem, proto i v rámci svatby
        jsme se snažili být udržitelnější než průměrná svatba a i naše hosty
        jsme nabádali k udržitelnějšímu chování, například:</p>

        <ul>
            <li>Nabádali jsme svatebčany, ať raději než autem jedou hromadnou
            dopravou; všechna svatební místa byla ve dne i v noci snadno
            dostupná hromadnou dopravou (a naopak leckde byly dost omezené
            možnosti parkování).</li>
            <li>Na procházku s kafem jsme si nesli vlastní hrnky.</li>
            <li>Většina květin nebyla řezaných ale v květináči a svatebčané si
            je odnesli domů jako výslužku.</li>
            <li>Jídla zbylo velmi málo a prakticky vše si svatebčané odnesli
                jako výslužky, nedělali jsme zvlášť výslužky.</li>
        </ul>

        <p>Celkově jsme tak během svatby snad zatížili životní prostředí méně
        než bývá na svatbě obvyklé, aniž bychom se přitom nějak zásadně
        nepříjemně omezovali. Děkujeme, že jste do toho šli s námi!</p>

        <h2 id="ztraty">Ztráty a nálezy</h2>

        <p>Našli jsme dvě šály. Fotky dodáme sem.</p>

        <h2 id="kontakt">Kontakty</h2>

        <p>Ohledně svatby nás ideálně kontaktuj na svatebním e-mailu <a
            href="mailto:svatba@nikde.eu">svatba@nikde.eu</a>, to čteme oba.
        Případně piš přes Messenger či WhatsApp. Pokud radši telefonuješ,
        můžeš zavolat Aniččce na číslo 737 880 716.</p>

</body>
</html>

